---
layout: post
title:  "मीठी कॉफी कड़वे लम्हें"
author: suchi
categories: [ कहानी ]
image: assets/images/12.jpg
featured: true
hidden: true
---

**कॉफी शॉप**  
वेटर – मैम ,क्या लेंगी आप ?  
वही कड़वी कॉफी, एक्स्ट्रा डार्क लाइट शुगर  
जी मैम  
सर ,आप क्या लेंगे ?(ठीक मेरे पीछे आर्डर लेते हुए )  
वही मीठी कॉफी ,एक्स्ट्रा शुगर ,लाइट कॉफ़ी  
जी सर  
(पिछले 3 महीने से हर संडे सुबह 10 बजे का यह सिलसिला था ,पर एक गलती सब कुछ बदल देती है )


**एक संडे….10 बजे वही कॉफी शॉप**  

अरे….ये इतनी मीठी कॉफी ,मुझे क्यों दी। तुम्हे पता तो है ,मैं मीठी कॉफी नहीं पीती (थोड़ा सा गुस्सा होते हुए वेटर से मैंने बोला )  
तभी ..आह….यक …इतनी कड़वी कॉफ़ी कौन पीता है ..ये कॉफ़ी है या ज़हर (ठीक मेरे पीछे से चिल्लाने की आवाज़ आयी )
हमने आज तक एक दूसरे की आर्डर देते हुए आवाज़ ही सुनी थी पर आज पहली बार एक दूसरे को मुड़के हल्का से देखा
वेटर -सॉरी सॉरी …शायद आप दोनों की कॉफ़ी एक्सचेंज हो गयी। मै अभी दूसरी कॉफी लेके आता हूँ…..बस 15 मिनट,,,,,,,
रहने दो मैं लेट हो रही हूँ….मुझे जाना है कहीं ,आज ये चीनी के घोल को ही पीके काम चला लूंगी। (मैंने थोड़ा चिढ़ते हुए कहा ) 
मैं भी ये ज़हर पी लूंगा,,,.वैसे ही काफी लेट हो गया (मेरे पीछे से वो महाशय बुदबुदायें )
मैंने पीछे मुड़के उस महाशय को घूरा। ….उसने हल्की सी मुस्कराहट के साथ सॉरी बोला
मैं उठके जाने को लगी तभी …..हेलो ..(मै पीछे मुड़ी ,मेरे ठीक सामने वो खड़ा था )
हाय….  
क्या अगले संडे तुम मेरे साथ बैठ सकती हो। …..  
क्यों ?क्या करूंगी बैठ के ????(मैं थोड़ा सकपका के बोली )  
कुछ नहीं। …आज जैसे एक दूसरे की कड़वी -मीठी कॉफी पी ली ,,वैसे ही, मै कुछ मीठे पल आप से  
शेयर कर लूंगा …और आप कुछ कड़वे लम्हे मुझसे बाँट लेना …….औररररर हो सकता है इस तरह आपकी कॉफी से थोड़ी कड़वाहट कम हो जाये और फिर कभी वेटर से ऐसी गलती हो तो मैं आपकी कॉफी पूरी खत्म कर पाऊँ …(भौहे ऊँची करते हुए उसने कहा )  
(मैं हसीं और जाने लगी ,वो मुझे देख रहा था )
मै अपनी सीट पर कम्फर्टेबले रहती हूँ .. आपको कोई दिक्कत तो नहीं होगी अगर मेरे जगह पर बैठे तो….
(मैंने पीछे मुड़के थोड़ी ऊँची आवाज़ में बोला )  
इशारों में ही हाँ हुई और इशारों में अलविदा ले मैं वहां से निकल गयी।
(कॉफी शॉप। ….)  
शब्दों से आपको कोई नाराज़गी है क्या ? ……..मेरे इशारों में हाय का जवाब देने पर उसने मुझे टोका।  
इशारे अक्सर वो बयाँ कर जाते हैं जो शब्द कभी नहीं कर पातें ,”मैंने बैठते हुए कहा।  
तुम लेखक हो? (उसने मुस्कुराते हुए पूछा )  
नहीं ,पाठक हूँ (reader)
(हम दोनों ही ज़िन्दगी के उस पड़ाँव पर थे ,जहाँ बचपना कई साल पीछे छूट चुकी थी और परिपक्व्ता आगे से हाथ बढ़ाये खड़ी थी )  
तुम्हारा नाम क्या है ?  
क्या करोगे जान के ?  
करती क्या हो ?  
पाठक हूँ (मैंने मुस्कुराते हुए कहा ,)  
तुम क्या करते हो (उसे थोड़ी देर चुप देखकर मैंने पूछा )  
तुम भी क्या करोगी जान के (उसने मुस्कुराते हुए कहा )  
तुम्हें कड़वी कॉफी क्यों पसन्द है?(उसने अचानक से
पूछा )  
– क्योंकि जब ज़िन्दगी के सारे लम्हें कड़वे हो गए हों तो सच्चाई को अपनाते हुए उसे गले से नीचे उतारना ही ठीक होता है।  
– पर जब ज़िन्दगी के सारे लम्हें कड़वे हो चले हों तो मीठी कॉफी से ज़िन्दगी में थोड़ी सी मिठास घोल लेने में क्या हर्ज है!!  
– हर्ज है…..जब ज़िन्दगी कड़वी हो तो उसके मीठी होने का भ्रम क्यों  पालना!  
– क्योंकि इस भ्रम से हमारी ज़िंदगी मे मिठास घुलती है…भले ही थोड़ी देर के लिए ही सही!!!!!!
– मिठास का भ्रम ?(मैंने प्रश्न के लहजे में पूछा )  
-हाँ एक कप भर के…..मिठास का भ्रम…. शायद अगले कदम में खुशियों की उम्मीद दे जाये।  
-तो आप मुझे भ्रम से उम्मीद तक का सफर तय करने को बोल रहे हैं। (मैंने अपने भौहें ऊँची करते हुए पूछा)
-हम्म। …(सर हिलाते हुए उसने बोला )  
-और फिर उम्मीद अपने चरम सीमा पर आके टूट जाएगी , भ्रम का पर्दा हट जायेगा और फिर एक एक्स्ट्रा चमच्च कड़वाहट मेरे कप में घुल जाएगी। ……..तो बताओ अच्छा हैं न की मैं इतनी कड़वाहट के साथ में खुश रहूं।  
-तो रिस्क ले लेते हैं (उसने टेबल के ऊपर हाथ टिकाते हुए बड़े ही कॉन्फिडेंस के साथ कहा )  
-रिस्क ? मैं समझी नहीं
(तभी उसका फोन बजने लगा…उसे कहीं जाना था ,उसने कहा उसे जाना पड़ेगा ..मेरा मन था की उसे रोक के पूछूँ। .कैसा रिस्क ?पर पता नहीं कैसे हाथ अपने आप ही अलविदा के लिए उठ गए। शायद जल्दी से अलविदा कह उस लम्हें से निकल जाने की आदत आज भी थी मेरे अंदर)  
अगले संडे यहीं मिलूंगा ,,,मीठी कॉफी के साथ (उसने जाते हुए बोला )  
मैंने मुस्कुरा के इशारों में ही उसे जवाब दे दिया। ……..  
कॉफी शॉप  
आज तुम कॉफी नहीं पी रही क्यों ?  
ऐसे ही मन नहीं। ….  
ओह्ह। ….  
तुम उस दिन कुछ रिस्क की बात कर रहे थे ?  
ओह तो तुम मेरी बातों में काफी इंटरस्टेड लगती हो  
जी नहीं,,,मुझे कोई इंटरस्ट नहीं है।( मैंने थोड़ा असहज होते हुए बोला)  
चलो कोई नहीं फिर भी बता देता हूं ।उस दिन मेरा कहने का मतलब बस इतना था कि जब हम कड़वे पलों को अपने गले से उतार ही रहे होते हैं तो फिर आगे बढ़ने में क्या दिक्कत है।  
एक कदम आगे बढ़ने में क्या दिक्कत है ,मै यह नहीं कहता कि ओ अगला आने वाला पल तुम्हारे फेवर में होगा पर आगे कदम बढ़ा के देखने में क्या बुराई है ,एक उमीद तो रहेगी कि शायद कुछ अच्छा ही हो जाए ,,,शायद इतना अच्छा हो जाए कि सारी कड़वाहट को एक पल में ओ अपने भीतर समेट ले और बच जाए तो सिर्फ मिठास ।और अगर कुछ बुरा हुआ तो ठीक ही है ज़िन्दगी वैसे भी कड़वाहटों में कट ही रही है एक एक्स्ट्रा चम्मच और सही।
वो मेरे से कुछ सुनने कि उम्मीद में था पर मै उसके इस बात पर क्या बोलती ,,,उसकी बात सही भी लग रही थी और बकवास भी।दिमाग का कोई कोना यह कह रहा था कि ये जो बोल रहा है वो तो तुझे भी पता है पर ये सब फालतू बात है ,एक बार टूटा हुआ इंसान जुड़ सकता है पर हजारों बार टूटा हुआ नहीं ।अब तो यही नहीं पता है की जुड़ना भी चाहे तो शुरुआत कहां से हो।पर वहीं दिल का कोई एक कोना फिर से जिंदा होने की चाह में धीरे धीरे धड़क रहा था।।  
किस सोच में डूब गई तुम ? कुछ गलत कह दिया या ज्यादा अच्छी लग गई मेरी बातें ?  
कुछ नहीं,मुझे कुछ काम है चलती हूं ।( यह कहकर मै वहां से चली आयी)  
आज कई महीने बीत गए ,मै उस कॉफी शॉप में नहीं गई ,,,क्यूंकि मै अब और एक भी एक्सट्रा चम्मच कड़वाहट बर्दाश्त नहीं कर सकती थी ।मै उठना ही नहीं चाहती थी बस जैसी थी उसी जगह पर ठहर जाना चाहती थी ।मैंने दिल से सोचना कब का छोड़ दिया था और दिमाग हावी था और मै उसके साथ खुश थी।  
आज संडे है और मुझे कॉफी शॉप जाना है बस रास्ता और जगह अलग है।पर फीलिंग्स ,कॉफी पहले ही जैसा है।  
एक्सट्रा डार्क,लाइट सुगर  