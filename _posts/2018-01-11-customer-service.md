---
layout: post
title:  "सपना था"
author: suchi
categories: [ Jekyll, tutorial ]
tags: [red, yellow]
image: assets/images/11.jpg
featured: true
hidden: true
rating: 4.5
---


झगडे और चिल्लाने के बाद एक दम शांत होकर बिस्तर पर बैठी थी। अगल बगल सामान फैला हुआ था ,,,किताबें ,चादर,लैपटॉप सब इधर उधर फैका हुआ था। मैं बिलकुल चुप थी। थक चुकी हूँ मैं खुद से कभी गुस्सा तो कभी रोना -धोना बस जीवन यही रह गया है। मन करता है इस कमरे से निकलकर कहीं दूर चली जाऊ। ….हाँ मैं भाग जाती हूँ यहां से कहीं दूर। और तभी मैं उठ के खड़ी हो गयी ,चप्पल पहनना चाहा पर वो तो सुबह ही टूट गया था। ….चलो छोडो बिना चपल के ही कमरे से निकल गयी ,,बाहर जाके गली में खड़ी हो गयी। ….बाहर बहुत शोर था कहा जाऊ जहाँ शांति हो। पीछे के पार्क के तरफ भागी वहां चार लड़कियां बैठ के खूब हँस रही थी। मुझे उनकी हँसी चुभ रही थी। मैं पार्क के दूसरे साइड गई वहां कुछ औरतें अपने में धीरे धीरे कुछ बातें कर रही थी। हाँ यहां ठीक रहेगा , उनसे थोड़ी दूरी पर एक बैंच पर जाके बैठ गयी। थोड़े देर बैठी रही ,,,,अरे ये क्या ?ये मुझे देख -देख के क्या एक दूसरे के कान में बातें कर रही ? अअअअ मैंने चप्पल नहीं पहना इसलिए क्या या मेरे बाल गंदे लग रहे। ये लोग मुझे पागल समझ रहे हैं क्या ?अरे नहीं मैं पागल नहीं हूँ। ..मैं बस थोड़ा सा परेशान हूँ बस। ..अभी जाके इनको बोलती हूँ। ..मैं उनके सामने जाके चिल्लाने लगी,,,,अरे आंटी मुझे क्यों देख के बात कर रहे ,,अच्छा मेरी चप्पल टूट गयी है इसलिए मैं पहन के नहीं आयी और मेरे बाल वो मैं बाल नहीं झाड़ती पर मेरे बाल बहुत सुन्दर हैं मैं आपको दिखाती हूँ। मैंने अपना बाल का रबड़ निकाल जूड़ा खोल के दिखाने लगी देखो आंटी मैं पागल नहीं हूँ वो कमरे में सफोकेशन हो रहा था तो ऐसे ही बाहर आ गयी पर मैं पागल नहीं हूँ ! मैं जोर जोर से चिल्ला के अपने बाल नोचने लगी तभी एक बाल मेरे आँखों में तेज लगा मैंने झट से आँखे बंद कर ली। …थोड़े देर बाद आंखे खोली मैं वहीं थी ,अपने कमरे में बिस्तर पर बैठी हुई।  

बाल बहुत परेशान कर रहे हैं। …इधर उधर मुँह आँख में फंस रहे हैं। ..क्यों न बाल कटा आऊं थोड़ा घूम भी लूंगी। …मैं उठी बिस्तर से ;अलमीरा से पैसे निकाले , टूटी चप्पल छोड़ दूसरी वाली चप्पल पहन मैं बाहर आ गयी। ..यहीं पास में जावेद हबीब का सलून है वहीं गयी।  

: भैया बाल काट दीजिये।  

: जी मैडम कौन सा कट लेंगी। ..

भैया मेरे बाल बहुत जल्दी बढ़ जाते हैं आप ज्यादा ज्यादा ही काट दीजिये थोड़ा मेरा सर हल्का हो जाये। (उन्होंने कमर तक के बाल को पीठ तक कर दिया।)  

: हो गया मैडम।  

: नहीं भैया थोड़ा और छोटा सर बहुत भारी लग रहा। (थोड़ा और भैया ने काटा।)  

: हो गया मैडम।  

: अरे भैया काटो न और आपको क्या दिक्कत हो रही मेरे बाल काटो।  

: अरे मैडम बहुत छोटा हो गया।  

: तुम मुझे सिखाओगे मुझे बाल कितने रखना है। ..क्या पागलों की तरह चिल्लवा रहे नहीं काट सकते तो बोलो मैं खुद काट लुंगी और गुस्से में trimmer उठा मैंने अपने सर के बीचों बीच चला दिया। ..ये देख सारे सलून वाले हसने लगे। ..मुझे बहुत बुरा लग रहा मैंने अपने बाल क्यों कटा लिया सब मेरे पर हंस रहे हैं। . .मैं पागल लग रही हूँ। ..मैं बाहर कैसे जाउंगी सब मेरे पर हसेंगे ….ये लोग मेरे पर कैसे हंस रहे हैं। ..मेरे बाल अब लम्बे होने में बहुत साल लग जायेगा। ….लोग मुझे पसंद नहीं करेंगे। …पांच साल तक तो लग ही जायेगा बाल बढ़ने में। ..३१ साल से ज्यादा की हो जाउंगी। .कुछ भी पूरा नहीं होगा। सबकी हसीं सुनके मेरा सर फटने लगा मैं वैसे ही बाल लेके सड़क पर भागने लगी। …बच्चे पागल पागल करके चिल्ला रहे थे। ….नहीं मैं पागल नहीं हूँ। ..तभी मुझे ठेस लगती है मैं वहीं गिर जाती हूँ। ..अपने को झाड़ते हुए उठती हूँ। ..चोट लग गयी। ..सामने देखती हूँ मैं वहीं बैठी हूँ अपने बिस्तर पर। …मेरे बाल खुले हुए उतने ही लम्बे हैं। जान में जान आती है। …मैं पागल नहीं हुयी मैं ठीक हूँ।  

ये क्या हो रहा है मेरे साथ। मैं क्यों नहीं कहीं जा पा रही हूँ। ..वैसे अच्छा ही है यहां से बाहर जाना एक बुरे सपने के तरह ही है। कमरे में कोई हंस नहीं रहा मुझ पर । ..पर कब तक! ..कब तक यूँही बैठे रहूंगी! …एक काम करती हूँ मम्मी पापा के पास चली जाती हूँ। …हाँ!! ये ठीक रहेगा मम्मी पापा के साथ रहूं तो शायद अच्छा लगे।  

सिर्फ लैपटॉप लेके ही जाती हूँ दो दिन में वापस आ जाउंगी। ..मैं एक बैग लेकर निकल गयी। …मैं गेट के जैसे ही बाहर निकली। ..मुझे अपने सामने अपने घर का गेट दिख रहा। …मैं समझ गयी की फिर से मेरी आत्मा मेरे शरीर को वहीं छोड़ के चली आयी। …मैं खुद को चिकोटी काटे जा रही की मैं इस सपने से निकल जाऊ पर नहीं निकल पा रही। ..मैं अपने घर के अंदर चली जाती हूँ। ..मम्मी पापा मुझे देख बिलकुल shocked नहीं हुए , ऐसा लग रहा हैं मैं पहले से वहीं रह रही हूँ। मम्मी खाना लाती हैं। …मुझे बिलकुल पसंद नहीं आया खाना। ….यार मम्मी मैं ही आती हूँ तो इतना गन्दा खाना क्यों बनाती हो। ..मुझे यहां रहना ही नहीं हैं। ..मैंने अपना फोन पटक दिया। …मैं चिल्ला रही। ..और मेरी दादी वहीं खड़ी सब देख रही हैं। वो सबको बता देंगी की मैं पागल हो गयी हूँ। सारे काम करने वाले मुझे घूर -घूर कर देखेंगे। …नहीं मैं यहां नहीं रह सकती। ..यह सपना है मुझे इसमें से निकलना है। ..मेरा दम घुट रहा। …मुझे निकलना है इस सपने से। ..मैं चिल्ला रही। ..मम्मी आके मुझे थप्पड़ मार देती हैं ,,,,,मै और गुस्सा होकर मम्मी को देखती पर मम्मी सामने नहीं हैं और मैं वहीँ हूँ। .. अपने कमरे में ..बैठी हूँ। ….सपना ही था टूट गया।  

मैंने कितनी कोशिश की यहां से उठ के जाने की पर मैं नहीं जा पा रही। …क्यों नहीं जा पा रही। …क्यों नहीं जा सकती। …हमेशा मेरी आत्मा मुझे छोड़ के चली जा रही पर मैं नहीं जा पा रही।  

क्यों ?????  

मैं उठी मैंने टेबल से चाकू उठाया और बाथरूम में चली गयी ,,,बिना सोचे समझे अपने हाथ पर कट मार लिया।  

अचानक खून बहुत तेज़ निकलने लगा। ..ओह्ह ये क्या किया मैंने। …मैं नहीं मर सकती। …मैं आत्महत्या नहीं कर सकती। …ये ये सपना है अभी मैं खुद को बिस्तर पर मिलूंगी। ..बस एक बार आंखे बंद हो जाये फिर ये सपना टूट जायेगा। मैं वहीँ बाथरूम में गिर गयी। ..और सपने टूटने का इंतज़ार करने लगी थोड़ी देर बाद मेरी सांसे टूटने लगी मेरी आंखे बंद होने लगी पर मैं मानसिक तौर पर शांत थी क्यूंकि मुझे पता था ये सपना था और मैं ज़िंदा हूँ। मैं खुद को मार ही नहीं सकती पागल थोड़ी न हूँ।  

थोड़ी देर बाद आंख बंद हो गयी। ….  

मैं बाथरूम का गेट खोल के बहार निकली मैं बिस्तर पर नहीं थी बाथरूम के गेट पर खड़ी थी ,,,पीछे मुड़ के देखा मेरा शरीर वहीं बाथरूम मैं निचे पड़ा था ,,,और मेरी आत्मा खड़ी सब देख रही थी ,,,,वह सपना नहीं टूटा । …वह सपना नहीं था ,,वहां मेरा शरीर था मैं नहीं।  

